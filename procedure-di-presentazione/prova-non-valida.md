---
icon: circle-0
---

# Prova NON Valida

Tanto importante quanto sapere cosa costituisce una prova valida, è sapere cosa **non** lo è. Un ban basato su prove deboli, decontestualizzate o mal interpretate non solo è ingiusto per il player, ma danneggia la credibilità dell'intero ScreenShare Team.

Questa pagina elenca alcuni degli errori più comuni nella valutazione delle prove. Se le tue uniche "prove" rientrano in una di queste categorie, **non hai elementi sufficienti per emettere un ban**.

***

#### 1. Screenshot Parziali, Ritagliati o a Bassa Risoluzione

* **Descrizione:** Screenshot che non catturano l'intero schermo, sono stati ritagliati per mostrare solo una piccola parte, o sono così a bassa risoluzione da rendere illeggibili i dettagli.
* **Perché non è valido:** La mancanza di contesto rende la prova inaffidabile. Uno screenshot ritagliato non mostra l'orologio di sistema, la barra delle applicazioni, o altre finestre aperte che potrebbero spiegare ciò che si vede. Può essere facilmente accusato di manipolazione. Come da protocollo, **solo gli screenshot a schermo intero sono ammessi**.

***

#### 2. Registrazioni Video Incomplete o Modificate

* **Descrizione:** Video che presentano tagli, interruzioni, accelerazioni, o che non coprono l'intera durata del controllo (dall'inizio alla fine).
* **Perché non è valido:** L'integrità del video è fondamentale. Un video modificato perde ogni valore probatorio, poiché è impossibile sapere cosa sia successo nelle parti mancanti.

***

#### 3. Stringhe Decontestualizzate

* **Descrizione:** Trovare una parola chiave sospetta (es. "aimbot", "killaura", "reach") in un file o in una memoria di processo senza un contesto chiaro.
* **Perché non è valido:** Le stringhe possono apparire per motivi legittimi. Esempi di prove non valide:
  * Una stringa "reach" nella cache di un browser: potrebbe provenire da un messaggio in un forum, un video o un articolo.
  * Una parola chiave trovata in un file di log di un antivirus che ha scansionato un file poi risultato pulito.
  * Una stringa trovata in un file casuale senza poter dimostrare che quel file sia un cheat o che sia mai stato eseguito.
* **La Regola:** Una stringa da sola non è una prova. Deve essere corroborata dall'identificazione del file come cheat e da prove della sua esecuzione.

***

#### 4. Prove Basate su "Sensazioni" o Reputazione

* **Descrizione:** Emettere un ban perché "il player si muoveva in modo strano", "aveva un CPS troppo alto" (senza prove di macro/autoclicker), o perché "è un cheater noto".
* **Perché non è valido:** Il nostro lavoro si basa su prove tecniche e digitali, non su opinioni soggettive. Ogni player deve essere giudicato per le prove trovate sul suo PC durante quel controllo specifico, non per la sua fama o per il suo stile di gioco.

***

#### 5. Prove Raccolte con Strumenti Non Autorizzati

* **Descrizione:** Utilizzare un tool o uno script non presente nella **Lista Ufficiale degli Strumenti Autorizzati** per trovare un'evidenza.
* **Perché non è valido:** Non possiamo garantire la sicurezza, l'affidabilità o il funzionamento di software non verificato. L'uso di strumenti non approvati costituisce una violazione procedurale che può invalidare l'intero controllo.

***

#### 6. Conclusioni Basate su Inferenze Senza Prove Dirette

* **Descrizione:** Arrivare a una conclusione basandosi su una catena di supposizioni non supportate da fatti.
* **Esempio di Inferenza NON Valida:** "Il player ha cancellato il Prefetch, quindi doveva per forza avere un cheat, quindi lo banno per cheating".
* **Analisi Corretta:** La cancellazione del Prefetch è una prova diretta di **TODO**, non di cheating. Il player deve essere bannato per l'infrazione che hai **dimostrato** (la cancellazione), non per quella che **presumi** volesse nascondere.

{% hint style="danger" %}
Se al termine di un controllo hai dei dubbi sulla validità o sul significato di una prova, **non procedere con il ban**. Il principio guida è che l'onere della prova è tuo. Se non riesci a dimostrare la colpevolezza al di là di ogni ragionevole dubbio, il player deve essere considerato innocente.

In caso di incertezza, consulta un **SS Mentor** o un **SS Manager** prima di prendere qualsiasi decisione.
{% endhint %}
